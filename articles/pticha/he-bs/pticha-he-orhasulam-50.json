[
  {
    "articleId": "50",
    "authorId": "baal-sulam",
    "langId": "he",
    "title": "אות נ",
    "bookId": "pticha",
    "chunks": [
      {
        "chunkId": "1",
        "content": "הנה כבר ידעת את ההבחן, שיש ב' מיני מלכיות בכל פרצוף, שהם, מלכות המזדווגת ומלכות המסיימת. והנה מהמסך שבמלכות המזדווגת יוצאות ע\"ס דאו\"ח ממנה ולמעלה, המלבישות לע\"ס דאור העליון, שהם נק' ע\"ס דראש, כלומר, שרשים לבד. ומשם ולמטה מתפשטות הע\"ס דגוף הפרצוף, דהיינו בבחינות התלבשות האורות בכלים גמורים."
      },
      {
        "chunkId": "2",
        "content": "ואלו הע\"ס דגוף מתחלקות לב' בחי' של ע\"ס, הנק' ע\"ס דתוך וע\"ס דסוף. שהע\"ס דתוך מקומן מפה עד הטבור, ששם מקום התלבשות של האורות בכלים. והע\"ס דסיום וסוף הפרצוף, מקומן מטבורו ולמטה עד סיום רגליו, "
      },
      {
        "chunkId": "3",
        "content": "שפירושן, אשר המלכות מסיימת לכל ספירה וספירה עד שמגיעה לבחינתה עצמה שאינה ראויה לקבל שום אור, וע\"כ נפסק שם הפרצוף. ובחינת הפסק זה מכונה סיום אצבעות רגלין של הפרצוף, שמשם ולמטה חלל פנוי וריקן בלי אור.\n\n"
      },
      {
        "chunkId": "4",
        "content": "ותדע, שב' מיני ע\"ס הללו נמשכים מהע\"ס דשרשים הנק' ראש. כי שניהם נכללים במלכות המזדווגת כי יש שם כח הלבשה, שהוא האו\"ח העולה ומלביש לאור העליון. גם יש שם כח העיכוב של המסך על המלכות, שלא תקבל האור, שעי\"ז נעשה הזווג דהכאה המעלה אור חוזר. וב' כחות הללו המה בראש רק שרשים בעלמא,"
      },
      {
        "chunkId": "5",
        "content": "אלא כשמתפשטים מלמעלה למטה, הנה כח הא' שהוא כח ההלבשה, יוצא לפועל בע\"ס דתוך שמפה ולמטה עד הטבור. וכח הב' שהוא כח העיכוב על המלכות מלקבל אור, יוצא לפועל בע\"ס דסוף וסיום שמטבור ולמטה עד סיום אצבעות רגלין."
      },
      {
        "chunkId": "6",
        "content": "וב' מיני ע\"ס הללו נק' תמיד חג\"ת נהי\"מ. שהע\"ס דתוך שמפה עד הטבור נק' כולן בשם חג\"ת, והע\"ס דסוף שמטבור ולמטה נק' כולן בשם נהי\"מ, וזכור זה."
      }
    ]
  }
]
