[
  {
    "articleId": "48",
    "authorId": "baal-sulam",
    "langId": "he",
    "title": "אות מח",
    "bookId": "pticha",
    "chunks": [
      {
        "chunkId": "1",
        "content":"אמנם אלו הקומות שיוצאות על המסך במשך זמן הזדככותו ע\"פ סדר המדרגה אינן נחשבות להתפשטות מדרגות אמיתיות, כמו הקומה הראשונה שיצאה מטרם התחלת הזדככות, אלא שהן נחשבות לבחינות נקודות, ומכונות בשם או\"ח ודין, כי כח הדין של הסתלקות האורות כבר מעורב בהם. כי בפרצוף הא', הנה תיכף כשהביטוש התחיל לפעול וזיכך את המסך דגוף מבחי\"ד, הנה נחשב כאלו כבר נזדכך כולו, כי אין מקצת ברוחני,"
      },
      {
        "chunkId": "2",
        "content":"וכיון שהתחיל להזדכך כבר מוכרח להזדכך כולו, אלא מתוך שמדרך המסך להזדכך על סדר המדרגה, יש שהות לאור העליון להזדווג עמו, בכל מדרגה של עביות שהמסך מקבל במשך זמן הזדככותו, עד שמזדכך כולו, כנ\"ל, וע\"כ אלו הקומות היוצאות במשך זמן הסתלקותו, כח ההסתלקות מעורב בהן, ונחשבות רק לבחינות נקודות ואו\"ח ודין."
      },
      {
        "chunkId": "3",
        "content":"ולפיכך אנו מבחינים בכל פרצוף ב' מיני קומות בשם: טעמים ונקודות. כי הע\"ס דגוף שיצאו בראשונה בכל פרצוף, נק' בשם טעמים, ואותן הקומות היוצאות בפרצוף בדרך זיכוכו, דהיינו אחר שכבר התחיל המסך להזדכך עד שמגיע לפה דראש, כנ\"ל, הן נקראות בשם נקודות."
      }
    ]
  }
]
