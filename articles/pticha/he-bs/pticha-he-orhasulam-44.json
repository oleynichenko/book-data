[
  {
    "articleId": "44",
    "authorId": "baal-sulam",
    "langId": "he",
    "title": "אות מד",
    "bookId": "pticha",
    "chunks": [
      {
        "chunkId": "1",
        "content":"ואחר זה יש גם התכללות הזכר בנקבה, דהיינו שהרשימו דהתלבשות נכלל בהרשימו דעביות, ואז יוצא זווג דהכאה על קומת הנקבה בלבד, שהוא רק קומת בחי\"ג שהיא קומת חכמה הנקרא הוי\"ה דע\"ב, כנ\"ל. והנה הזווג העליון, שהנקבה נכללה בהזכר, נבחן לקומת הזכר, שהיא קומת כתר בקירוב. וזווג התחתון שהזכר נכלל בהנקבה, נבחן לקומת הנקבה, שהיא קומת חכמה בלבדה."
      },
      {
        "chunkId": "2",
        "content":"אמנם קומת הזכר, מתוך שהעביות שבו אינו מעצמו, אלא ע\"י התכללות עם הנקבה, הנה הגם שמספיק ליציאת קומת ע\"ס ממטה למעלה הנק' ראש, כנ\"ל, עכ\"ז אין קומה זו יכולה להתפשט ממעלה למטה לבחינת גוף, שפירושו, התלבשות האורות בכלים, כי זווג דהכאה על עביות הבא מבחינת התכללות, אינו מספיק להתפשט לבחינת כלים,"
      },
      {
        "chunkId": "3",
        "content":"ולפיכך אין בקומת הזכר רק בחינת ראש בלי גוף. וגוף הפרצוף נמשך רק מקומת הנקבה, שיש לה עביות מבחי' עצמית ומשום זה אנו מכנים את הפרצוף רק על קומת הנקבה בלבד, דהיינו בשם פרצוף ע\"ב, כי עיקרו של הפרצוף הוא בחינת גוף שלו, שהוא התלבשות האורות בכלים, והוא יוצא רק מקומת הנקבה כמבואר. ע\"כ נקרא הפרצוף על שמה."
      }
    ]
  }
]
