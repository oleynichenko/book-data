[{"articleId":"49","authorId":"orhasulam","langId":"he","title":"אות מט","bookId":"pticha","chunks":[{"chunkId":"1","content":"ואלו הרשימות הנשארות למטה בגוף אחר הסתלקות האורות דטעמים, נקראות בשם תגין. ואלו הרשימות הנשארות מקומות הנקודות נקראות בשם אותיות שהם כלים. והתגין שהם הרשימות מהאורות דטעמים הם חופפים על האותיות והכלים, ומקיימים אותם."},{"chunkId":"2","content":"ונתבאר ד' מיני אורות הנק' טעמים נקודות תגין ואותיות. אשר הקומה הראשונה היוצאת בכל פרצוף, מה\"פ הנקראים: גלגלתא, ע\"ב, ס\"ג, מ\"ה, וב\"ן, נק' בשם טעמים. וקומות היוצאות בכל פרצוף אחר שכבר התחיל להזדכך, עד שמזדכך כולו, נקראות בשם נקודות. והרשימות הנשארות מהאורות דטעמים שבכל קומה אחר הסתלקותם, נק' בשם תגין. והרשימות, הנשארות מהאורות של קומות הנקודות אחר הסתלקותם נק' בשם אותיות או כלים. ותזכור זה בכל ה\"פ הנק', גלגלתא, ע\"ב, ס\"ג, מ\"ה, וב\"ן, כי בכולם יש הזדככות, ובכולם יש אלו ד' מיני אורות."}]}]
