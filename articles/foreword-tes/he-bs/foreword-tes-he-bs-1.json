[
  {
    "articleId": "1",
    "authorId": "baal-sulam",
    "langId": "he",
    "title": "אות א",
    "bookId": "foreword-tes",
    "chunks": [
      {
        "chunkId": "1",
        "content":"בריש מלים, מצאתי לי צורך גדול לפוצץ מחיצת ברזל, המצויה ומפסקת בינינו לבין חכמת הקבלה, מעת חורבן הבית ואילך, עד דורנו זה, שהכבידה עלינו במדה חמורה מאד, ומעוררת פחד שלא תשתכח ח\"ו מישראל."
      },
      {
        "chunkId": "2",
        "content":"הנה כשאני מתחיל לדבר על לב מי שהוא, אודות העסק בלימוד הזה, הנה היא שאלתו הראשונה, למה לי לדעת כמה מלאכים בשמים, וכיצד נקראים בשמותיהם, האם לא אוכל לקיים כל התורה כולה בפרטיה ודקדוקיה בלי ידיעות הללו."
      },
      {
        "chunkId": "3",
        "content":"שנית ישאל, הלא כבר קבעו חכמים, שצריכים מתחילה למלאות כריסו בש\"ס ובפוסקים. ומי הוא שיוכל לרמות את עצמו שכבר גמר כל התורה הנגלית, ורק תורת הנסתר חסרה לו."
      },
      {
        "chunkId": "4",
        "content": "שלישית, הוא מפחד שלא יחמיץ ח\"ו מחמת העסק הזה, כי כבר קרו מקרים שנטו מדרך התורה בסבת העסק בקבלה. ואם כן הצרה הזאת למה לי, ומי פתי יכניס את עצמו בסכנה על לא דבר."
      },
      {
        "chunkId": "5",
        "content": "רביעית, אפילו החובבים את הלימוד הזה, אינם מתירים אותה אלא לקדושים משרתי אל, ולא כל הרוצה ליטול את השם יבא ויטול."
      },
      {
        "chunkId": "6",
        "content": "חמישית, והוא העיקר, כי קיימא לן בכל ספק, אשר פוק חזי מאי עמא דבר, ועיני הרואות, שבני תורה שבדורי כולם המה עמי בדעה אחת, ושומטים ידיהם מלימוד הנסתר, וגם מיעצים לשואליהם, שבלי שום פקפוק מוטב ללמוד דף גמרא במקום העסק הזה."
      }
    ]
  }
]
