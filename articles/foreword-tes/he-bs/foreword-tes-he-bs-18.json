[
 {
    "articleId": "18",
    "authorId": "baal-sulam",
    "langId": "he",
    "title": "אות יח",
    "bookId": "foreword-tes",
    "chunks": [
      {
        "chunkId": "1",
        "content":"וזה ברור שאינם יכולים לפטור את עצמם מן הדין, אם יאמרו שקבלו התבלין הזה ועדיין יש להם הרהורי עבירה. כלומר, שמתגוררים עוד בספיקות ח\"ו, ועדיין היצר הרע לא נמוח. כי הבורא ב\"ה שברא אותו ונתן לו ליצר הרע את תוקפו, ברור שידע גם כן לברוא את התרופה והתבלין הנאמנים להתיש כחו של היצר הרע, ולמחותו כליל."
      },
      {
        "chunkId": "2",
        "content":"אם מי שהוא עסק בתורה ולא הצליח להעביר היצר הרע ממנו, אין זה, אלא או שהתרשל לתת את היגיעה והעמל המחויב ליתן בעסק התורה, כמו שכתוב (מגילה ו, ב) \"לא יגעתי ומצאתי אל תאמין\", או יכול להיות שמילאו את \"כמות\" היגיעה הנדרשת, אלא שהתרשלו ב\"איכות\". כלומר, שלא נתנו דעתם ולבם במשך זמן העסק בתורה, לזכות להמשיך את המאור שבתורה המביא האמונה בלב האדם, אלא שעסקו בהסח הדעת מאותו העיקר הנדרש מהתורה, שהוא המאור המביא לידי האמונה, כאמור. ואף על פי שכיוונו לו מתחילה, הסיחו דעתם ממנו בעת הלימוד."
      },
      {
        "chunkId": "3",
        "content": "ובין כך ובין כך, אין ליפטור את עצמו מן הדין בטענת אונס, אחר שמחייבים חז\"ל בטענה \"בראתי יצר הרע בראתי לו תורה תבלין\" (קידושין ל, ב), כי אם היה בזה איזה יוצא מהכלל, הרי הקושיא של איוב במקומה עומדת ח\"ו, ודו\"ק."
      }
    ]
  }
]
